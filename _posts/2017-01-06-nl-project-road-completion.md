---
title: "Road completion project"
featured: images/road-completion2.gif
featured_caption: "Overheidsdata in het rood. OSM in het zwart erbovenop. In de loop der tijd worden plaatsen waar er geen OSM wegen zijn (en je dus rood ziet) alsmaar zeldzamer."
layout: project
author: Ben Abelshausen
lang: nl
project_lead: Joost Schouppe
---

Hoewel we OpenStreetMap heten, zijn niet echt álle straten gemapped in OSM. Natuurlijk hebben we een excellent routeerbaar wegnetwerk, maar toch zijn er nog veel kleine fouten. De bedoeling van dit project is om die kleine fouten te detecteren en ontbrekende wegen toe te voegen. Tegelijk willen we er ook voor zorgen dat we nooit achterlopen op de overheidsdata, en dat we fouten aan overheidskant kunnen laten nakijken door hen.

### Crowdsourcing en Open Data

Wij zijn crowdsources: alles wat onze crowd ziet, wordt gecorrigeerd. Maar sommige veranderingen zijn niet zo zichtbaar. Bijvoorbeeld een nieuwe verkaveling met maar een paar huizen in een doodlopende straat. Een wijziging van een straatnaam, of een spelfout in die naam. Een weg die slecht ingetekend is in OSM omdat de luchtfoto's vroeger van mindere kwaliteit waren.

Nu overheden eindelijk hun data vrijgeven als open data, zijn er steeds meer datasets met wegen beschikbaar. We willen die data gebruiken om onze kaart te verbeteren - en waarom niet, om de overheidsdata zelf te verbeteren. Onze bijdrage Joost Schouppe heeft al wat experimenteel werk gedaan, waar al [dingen zijn uitgekomen die je kan helpen bij het mappen in Vlaanderen](http://www.openstreetmap.org/user/joost%20schouppe/diary/39250).

### Quality assurance

We willen ervoor zorgen dat de tools er zijn om aanvullingen uit de officiële wegendata worden aangeboden aan onze mappers, op een snelle en gemakkelijke manier. Omdat het niet enkel Vlaanderen is dat dit soort data aanbiedt, gaan we proberen iets te bouwen dat eenvoudig uit te breiden is naar om het even welke dataset van wegassen, wereldwijd.

In het kader van deze oefening, willen we ook een meetinstrument aanbieden dat de kwaliteit van OSM wegen in Vlaanderen afweegt ten opzichte van de officiële data. OSM doet normaal niet aan kwaliteitsgaranties, omdat ons werk gebaseerd is op vrijwillige bijdrage. Dit meetinstrument betekent dat we dit wel kunnen doen, op basis van een objectieve analyse.  Hierdoor hopen we dat onze data voor nog meer use cases gebruikt kan worden.

![](/assets/images/road-completion1.jpg)

### Op de agenda

We willen op korte termijn een Hackday organiseren rond dit onderwerp. We willen je er graag bij als je wil leren over open data te gebruiken om OSM te verbeteren, en vice-versa. Bonus punten als je geïnteresseerd bent in Postgres databases, vector tiles, Osmose of Maproulette.

### Project key events

* Exploratie van het Wegenregister als bron, met afgeleide kaartlagen om mappers te helpen. Zie dit ([artikel (EN)](http://www.openstreetmap.org/user/joost%20schouppe/diary/39250))
* In omgekeerde richting: Wegenregister valideren met OSM, case study in Antwerpen ([artikel (EN)](http://www.openstreetmap.org/user/joost%20schouppe/diary/39573))
* [Taak toegevoegd in de Belgische tasking manager](https://tasks.osm.be/project/2); voorbeeldproject Halle.
