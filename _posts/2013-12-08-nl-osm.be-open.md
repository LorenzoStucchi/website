---
title: 'osm.be open!'
layout: post
author: xivk
lang: nl
---

Eindelijk, de OSM-community België heeft een eigen website! Ter promotie van het harde werk van onze community én OpenStreetMap in het algemeen was het dringend tijd voor een eigen communicatiekanaal.

Met deze website hopen we een leegte op te vullen die we de voorbije jaren hebben vastgesteld. Enerzijds is er communicatie van onze community naar de buitenwereld, anderzijds een ondersteunende werking van de community zelf. Het is een plaats om projecten aan te kondigen en om basisinformatie te vinden. Belangrijk voor ons is dat dit in de eigen taal gebeurt, het Nederlands, het Frans.

Wij hopen dat deze website meer ruchtbaarheid zal geven aan het hard werk dat de OSM-community in België dagelijks verricht, hoe en waarom wij met OpenStreetMap bezig zijn, hoe jij kan helpen en welke interessant projecten er allemaal aan de gang zijn in het OpenStreetMap-wereldje.

Concreet kan je hier volgende info al vinden:
- Over OSM: Meer informatie over OpenStreetMap, de geschiedenis van OpenStreetMap en een stukje over het belang van Open Data voor innovatie.
- Bijdragen: Over hoe je kan beginnen met mappen!
- Hergebruiken: Wat je allemaal kan doen met OpenStreetMap-data, de licentie en enkele voorbeelden.
- Community: Over onze mailinglijsten, de wiki, het forum en bijeenkomsten.
- Blog: Deze weblog met nieuws over OpenStreetMap in België en de wereld!
- Vereniging: Concrete informatie over onze werkgroep binnen de Open Knowledge Foundation Belgium (OKFN Belgium).
